Anadolu Selçuklu Devleti, 11. yüzyılın sonlarında Anadolu’ya yerleşen Türkler tarafından kurulmuş ve kısa sürede bölgenin önemli güçlerinden biri hâline gelmiştir. Devletin başkenti önce İznik olsa da, daha sonra Konya uzun yıllar merkez olarak kullanılmıştır. Anadolu Selçukluları özellikle ticarete büyük önem vermiştir. Çünkü ticaret yolları hem ekonomik kazanç sağlamış hem de şehirlerin gelişmesine katkıda bulunmuştur.

Bu dönemde Anadolu, Doğu ile Batı arasındaki ticaretin kavşak noktasıydı. İpek Yolu ve Baharat Yolu gibi önemli güzergâhlar, ülkeden geçen tüccarların sayısını artırıyordu. Selçuklu hükümdarları, ticareti canlandırmak için kervansaraylar inşa ettirmiştir. Bu yapılarda tüccarlar üç gün boyunca ücretsiz kalabilir, hayvanlarını dinlendirebilir ve güven içinde seyahat edebilirdi. Böylece devlet hem ticareti teşvik etmiş hem de ülkeye gelen tüccarların güvenini kazanmıştır.

Anadolu Selçuklu Devleti kültürel alanda da gelişmiştir. Medreseler açılmış, bilim ve sanat desteklenmiştir. Mimari alanda yapılan camiler, hanlar, kümbetler ve kervansaraylar günümüze kadar ulaşmış önemli eserlerdir. Ayrıca bu dönemde Anadolu’ya Türk-İslam kültürü tamamen yerleşmiş, şehirler canlı ticaret merkezlerine dönüşmüştür.

Ancak Moğolların Anadolu’ya yönelik baskıları arttıkça Selçuklu Devleti zayıflamaya başlamış, 13. yüzyılın sonlarına doğru tamamen dağılmıştır. Yine de Anadolu Selçuklularının bıraktığı kültürel ve ekonomik miras, sonraki Türk beyliklerinin ve Osmanlı Devleti’nin gelişiminde önemli rol oynamıştır.

-SORULAR-

Anadolu Selçuklu Devleti’nin uzun süre başkent olarak kullandığı şehir hangisidir?
a) Bursa
b) İznik
c) Konya
d) Kayseri
e) Erzurum
c

Metne göre Anadolu Selçuklularının ticarete önem vermesinin nedeni nedir?
a) Ekonomik kazanç ve şehirlerin gelişimi
b) Sadece askeri gücü artırmak istemeleri
c) Yeni başkentler kurmak
d) Nüfusu artırmak
e) Savaşlara hazırlanmak
a

Aşağıdakilerden hangisi metinde geçen önemli ticaret yollarından biridir?
a) İpek Yolu
b) Kral Yolu
c) Altın Yolu
d) Kuzey Kutup Yolu
e) Kehribar Yolu
a

Kervansaraylarda tüccarlara sağlanan imkânlardan biri aşağıdakilerden hangisidir?
a) Vergiden muaf olmak
b) Sadece yerli tüccarların kalabilmesi
c) Bedava baharat alma
d) Sınırsız ticaret izni
e) Ücretsiz üç gün konaklama
e

Selçukluların kültürel alanda gelişmesini sağlayan kurum hangisidir?
a) Limanlar
b) Medreseler
c) Pazar yerleri
d) Bankalar
e) Tersaneler
b

Metne göre Anadolu’nun ticarette önemli bir konuma gelmesinin nedeni nedir?
a) Çok sayıda maden bulunması
b) Avrupa’ya yakın olması
c) Doğu–Batı ticaret yollarının kavşağında olması
d) Geniş ormanlara sahip olması
e) Tarım ürünlerinin çeşitliliği
c

Selçukluların ticareti geliştirmek için yaptığı önemli yapı aşağıdakilerden hangisidir?
a) Köprü
b) Su kemeri
c) Saray
d) Kervansaray
e) Tersane
d

Metne göre Selçuklu Devleti’nin zayıflamasında etkili olan güç hangisidir?
a) Persler
b) Bizans
c) Moğollar
d) Haçlılar
e) Mısır
c

Aşağıdakilerden hangisi Selçuklu döneminde gelişen sanat ve mimari eserlerden biri değildir?
a) Kümbet
b) Han
c) Cami
d) Kervansaray
e) Gökdelen
e

Metne göre Selçukluların bıraktığı miras kimleri etkilemiştir?
a) Roma İmparatorluğu
b) Türk beylikleri ve Osmanlı
c) Avrupa krallıkları
d) Çin hanedanları
e) Japon kültürü
b